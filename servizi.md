Potenziamento cognitivo

Cos’è il potenziamento cognitivo?

Il potenziamento cognitivo è un percorso riabilitativo in grado di scoprire e valorizzare le proprie risorse cognitive ed emotive. È un trattamento mirato a stimolare delle funzioni cognitive complesse, poste alla base della nostra vita di tutti i giorni. 
È un servizio di riabilitazione che punta a lavorare sulle funzioni cognitive deficitarie, promuovendo lo sviluppo armonico e migliorando le prestazioni cognitive dell’individuo.

Questo percorso agisce per esempio attraverso:

 - Supporto delle abilità di Apprendimento (lettura, scrittura, calcolo); 
 - Potenziamento dell’Attenzione e concentrazione;
 - Potenziamento della Memoria;
 - Pianificazione;
 - Gestione dell’impulsività e potenziamento dell’autocontrollo;
 - Regolazione emotiva e gestione del comportamento;
 - Potenziamento Memoria di lavoro e delle funzioni esecutive;

Il percorso viene progettato e realizzato sulla base delle specifiche esigenze del bambino nonché sulla base delle valutazioni effettuate.

Il trattamento di potenziamento agisce mediante degli esercizi specifici per la persona mirati sulle abilità cognitive deficitarie, al fine di incrementare le aree di fragilità e valorizzare i punti di forza.

Ha un fondamento scientifico?

Il presupposto scientifico su cui si fonda il potenziamento cognitivo risiede nel concetto di neuroplasticità cerebrale, ovvero la capacità del soggetto di modificarsi in risposta all’esperienza ambientale e relazionale vissuta. 
La finestra temporale in cui vi è un’elevata quota di plasticità cerebrale è l’età evolutiva, momento particolare in cui una facoltà neuropsicologica risulta essere estremamente flessibile e malleabile ad un trattamento, in vista di un miglioramento nello sviluppo globale del soggetto.

In quali casi è utile un intervento di potenziamento cognitivo?

È utile in tutti quei casi in cui bambini o ragazzi presentano:
- Difficoltà di apprendimenti (DSA);
- Ritardo cognitivo;
 - Disregolazione emotiva;
 - Difficoltà comportamentali;
 - Difficoltà nella pianificazione;
- Migliorare i tempi e la qualità dell’attenzione;
- Gestione dell’aggressività/impulsività/oppositività;
- Disturbo dello spettro autistico;
- ADHD;
- Disturbo oppositivo provocatorio del comportamento;
- Bisogni educativi speciali.

Quanto dura il potenziamento cognitivo?

È possibile effettuare una terapia individuale o di gruppo, uno o due volte la settimana a seconda degli obiettivi prefissati insieme.

Che ruolo hanno i genitori?

Come in ogni terapia i genitori saranno alleati fondamenti nonché co-terapeuti. In quanto, il loro compito sarà quello di supportare il bambino continuando il lavoro iniziato insieme, lavorando oltre le capacità attuali del soggetto e spingendolo verso quelle potenziali. 
Sostenendolo nello sviluppo armonico delle proprie competenze cognitive.