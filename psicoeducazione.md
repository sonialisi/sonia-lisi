**Psicoeducazione**

L’intervento psicoeducativo si configura come un training cognitivo-comportamentale volto ad agire sulle fragilità dell’individuo al fine di promuovere comportamenti adattivi e funzionali e garantire lo sviluppo globale della personalità, tenendo conto dei propri punti di forza e di fragilità.

In età evolutiva, gli interventi psicoeducativi si applicano con successo a diverse condizioni di disagio, si rivolgono ai genitori e ai bambini/adolescenti. 
Le finalità sono di:

- Promuovere la conoscenza delle caratteristiche del disturbo o delle difficoltà presentate;

- Favorire la comprensione dei comportamenti messi in atto dal bambino/adolescente;

- Fornire **strategie volte alla gestione e modificazione del comportamento/pensiero/emozione disfunzionale**;

- Migliorare la qualità delle relazioni all’interno della famiglia e nel contesto in cui vive ed opera il soggetto;

- Favorire una comunicazione efficace, al fine di esprimere richieste in maniera positiva, e**sprimere emozioni e sentimenti** piacevoli o spiacevoli, promuovendo un ascolto attivo;

- Promuovere l’abilità di problem solving;

- Promuovere **l’autoregolazione emotiva**, sia per le emozioni piacevoli sia per quelle spiacevoli;

- Favorire la presa di prospettiva dell’altro (Teoria della mente);

- Allenare la **flessibilità cognitiva**;
- Incrementare l'autonomia del soggetto.

La metodologia utilizzata è l’Educazione Cognitivo Affettiva, ovvero un insieme di strategie psicoeducative  utilizzate per facilitare la comunicazione con i bambini ed i giovani adulti che hanno difficoltà sociali, comportamentali e/o cognitive.

L’Educazione Cognitivo Affettiva (CAT) è un metodo per stimolare e strutturare la conversazione tra le persone sui pensieri, le emozioni ed i comportamenti, usando un insieme  di strumenti e strategie volte alla  **gestione ed espressione di pensieri ed emozioni**.